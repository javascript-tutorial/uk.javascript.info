
Алгоритм виглядає просто:
1. Додайте обробники `onmouseover/out` на елемент. Тут також можна використовувати `onmouseenter/leave`, але вони менш універсальні, і не працюватимуть, якщо ми використаємо делегування подій.
2. Коли вказівник миші увійшов на елемент, почніть вимірювати швидкість на `mousemove`.
3. Якщо швидкість низька, то запускаємо `over`.
4. Коли вказівник виходить за межі елемента, і `over` закінчила свою роботу, запускаємо `out`.

Але як виміряти швидкість?

Перша ідея може бути такою: запускати функцію кожні `100ms` і вимірювати відстань між попередньою та новою координатами. Якщо відстань маленька, то швидкість невелика.

На жаль, у JavaScript немає способу отримати поточні координати вказівника миші. Немає таких функцій, як `getCurrentMouseCoordinates()`.

Єдиний спосіб отримати координати -- в обробнику подій миші, наприклад `mousemove`, і брати координати з об’єкта події.

Отже, давайте додамо обробник на `mousemove`, де відстежемо і запам'ятаємо поточні координати. А далі будемо порівнювати їх раз на `100ms`.

P.S. Зверніть увагу: тести рішення використовують `dispatchEvent`, щоб перевірити, чи підказка працює правильно.
