importance: 5

---

# Поведінка підказки

Створіть JS-код для поведінки спливаючої підказки.

При наведенні миші на елемент з `data-tooltip`, підказка має з’явитися над ним і ховатися при переході на інший елемент.

Приклад HTML з підказками:
```html
<button data-tooltip="підказка довша за елемент">Мала кнопка</button>
<button data-tooltip="HTML<br>підказка">Ще одна кнопка</button>
```

Повинно працювати так:

[iframe src="solution" height=200 border=1]

У цьому завданні ми припускаємо, що всі елементи з `data-tooltip` містять лише текст всередині. Немає вкладених тегів (поки що).

Деталі:

- Відстань між елементом і підказкою має бути `5px`.
- Підказка повинна бути відцентрована відносно елемента, якщо це можливо.
- Підказка не повинна перетинати краї вікна. Зазвичай вона має бути над елементом, але якщо елемент знаходиться у верхній частині сторінки і немає місця для підказки, то під ним.
- Вміст підказки вказується в атрибуті `data-tooltip`. Це може бути довільний HTML.

Тут вам знадобляться дві події:
- `mouseover` спрацьовує, коли курсор переходить на елемент.
- `mouseout` спрацьовує, коли курсор покидає елемент.

Будь ласка, використовуйте делегування подій: налаштуйте два обробники на `document`, щоб відстежувати всі "заходи" і "виходи" курсору на елементи з атрибутом `data-tooltip` і керувати підказками звідти.

Після реалізації поведінки - люди, навіть не знайомі з JavaScript, зможуть додавати підказки до елементів.

P.S. Одночасно може відображатися лише одна підказка.
