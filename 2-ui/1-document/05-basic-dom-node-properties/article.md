# Властивості вузлів: тип, тег та вміст

Давайте тепер більш уважно подивимося на вузли DOM.

У цьому розділі ми більше розглянемо те, чим вони являються та вивчаємо їх найбільш використані властивості.

## Класи DOM вузлів

Різні вузли DOM можуть мати різні властивості. Наприклад, вузол-елемент, що відповідає тегу `<a>`, має властивості, які пов’язані з посиланням, а той вузол-елемент, що відповідає `<input>` має властивості, пов’язані з полем введення, тощо. Текстові вузли не такі, як вузли елементів. Але існують також загальні властивості та методи між усіма з них, оскільки всі класи вузлів DOM утворюють єдину ієрархію.

Кожен вузол DOM належить до відповідного вбудованого класу.

Коренем ієрархії є [EventTarget](https://dom.spec.whatwg.org/#eventtarget), від нього успадковується [Node](http://dom.spec.whatwg.org/#interface-node), а інші вузли DOM успадкують вже від нього.

Ось рисунок, на якому слідує пояснення:

![](dom-class-hierarchy.svg)

Класи:

- [EventTarget](https://dom.spec.whatwg.org/#eventtarget) -- це кореневий "абстрактний" клас. Об’єкти цього класу ніколи не створюються. Він служить основою, тому всі вузли DOM підтримують так звані "події", які ми розглянемо пізніше.
- [Node](http://dom.spec.whatwg.org/#interface-node) -- це також "абстрактний" клас, що служить базою для вузлів DOM. Він забезпечує основну функціональність дерева: `parentNode`, `nextSibling`, `childNodes` і так далі (це гетери). Об’єкти класу `Node` ніколи не створюються. Але є конкретні класи вузлів, які успадковуються від нього, а саме: `Text` для текстових вузлів, `Element` для вузлів-елементів та більш екзотичні, такі як `Comment` для вузлів-коментарів.
- [Element](http://dom.spec.whatwg.org/#interface-element) -- це базовий клас для елементів DOM. Він забезпечує навігацію на рівні елементів, таку як `nextElementSibling`, `children` та пошукові методи, такі як `getElementsByTagName`, `querySelector`. Браузер підтримує не тільки HTML, але й XML та SVG. Клас `Element` служить базою для більш конкретних класів: `SVGElement`, `XMLElement` та `HTMLElement`..
- [HTMLElement](https://html.spec.whatwg.org/multipage/dom.html#htmlelement) -- це, нарешті, основний клас для всіх елементів HTML. Він успадковується конкретними елементами HTML:
    - [HTMLInputElement](https://html.spec.whatwg.org/multipage/forms.html#htmlinputelement) -- це клас для `<input>` елементів,
    - [HTMLBodyElement](https://html.spec.whatwg.org/multipage/semantics.html#htmlbodyelement) -- це клас для `<body>` елементів,
    - [HTMLAnchorElement](https://html.spec.whatwg.org/multipage/semantics.html#htmlanchorelement) -- це клас для `<a>` елементів,
    - ...і так далі.

Є багато інших тегів з власними класами, які можуть мати певні властивості та методи, а деякі елементи, такі як `<span>`, `<section>`, `<article>` не мають конкретних властивостей, тому вони є екземплярами класу `HTMLElement`.

Отже, повний набір властивостей та методів даного вузла надходить як результат наслідування.

Наприклад, давайте розглянемо об’єкт DOM для елемента `<input>`. Він належить до класу [HTMLInputElement](https://html.spec.whatwg.org/multipage/forms.html#htmlinputelement).

Він отримує властивості та методи як накладення (перераховано в порядоку наслідування):

- `HTMLInputElement` -- цей клас забезпечує специфічні властивості введення,
- `HTMLElement` -- цей клас забезпечує загальні методи HTML-елементів (і гетери/сетери),
- `Element` -- забезпечує загальні методи елемента,
- `Node` -- забезпечує спільні властивості DOM вузлів,
- `EventTarget` -- дає підтримку подій (будуть розглянуті),
- ... і, нарешті, цей клас наслідує `Object`, тому "прості методи об’єкта" такими є, наприклад, `hasOwnProperty` також доступні.

Щоб побачити назву класу DOM вузла, ми можемо згадати, що об’єкт, як правило, має властивість `constructor`. Вона посилається на конструктор класу, а `constructor.name` -- це його назва:

```js run
alert( document.body.constructor.name ); // HTMLBodyElement
```

...Або ми можемо просто викликати `toString`:

```js run
alert( document.body ); // [object HTMLBodyElement]
```

Ми також можемо використовувати `instanceof`, щоб перевірити наслідування:

```js run
alert( document.body instanceof HTMLBodyElement ); // true
alert( document.body instanceof HTMLElement ); // true
alert( document.body instanceof Element ); // true
alert( document.body instanceof Node ); // true
alert( document.body instanceof EventTarget ); // true
```

Як ми бачимо, вузли DOM є звичайними об’єктами JavaScript. Вони використовують класи з прототипів для наслідування.

Це також легко бачити, якщо вивести елемент за допомогою `console.dir(elem)` у браузері. Там в консолі ви можете побачити `HTMLElement.prototype`, `Element.prototype` і так далі.

```smart header="`console.dir(elem)` проти `console.log(elem)`"
Більшість браузерів підтримують дві команди у своїх інструментах розробника: `console.log` та `console.dir`. Вони виводять свої аргументи в консоль. Для об’єктів JavaScript ці команди зазвичай роблять те ж саме.

Але для DOM елементів вони різні:

- `console.log(elem)` показує елемент DOM дерева.
- `console.dir(elem)` показує елемент як об’єкт DOM, це добре для того, щоб вивчити його властивості.

Спробуйте це на `document.body`.
```

````smart header="Специфікація IDL"
У специфікації, класи DOM описані не за допомогою JavaScript, а спеціальною [мовою опису інтерфейсу](https://uk.wikipedia.org/wiki/Мова_опису_інтерфейсів)(IDL), яку зазвичай легко зрозуміти.

У IDL всі властивості призводять до їх типів. Наприклад, `DOMString`, `boolean` тощо.

Ось витяг з цієї специфікації, з коментарями:

```js
// Define HTMLInputElement
*!*
// Двакрапка ":" означає, що HTMLInputElement наслідується від HTMLElement
*/!*
interface HTMLInputElement: HTMLElement {
  // тут визначаються всі властивості та методи елементів <input>

*!*
  // "DOMString" означає, що значенням властивості є рядок
*/!*
  attribute DOMString accept;
  attribute DOMString alt;
  attribute DOMString autocomplete;
  attribute DOMString value;

*!*
  // булева властивість (true/false)
  attribute boolean autofocus;
*/!*
  ...
*!*
  // тепер метод: "void" означає, що метод не повертає значення
*/!*
  void select();
  ...
}
```
````

## Властивість "nodeType" 

Властивість `nodeType` надає ще один, "старомодний" спосіб отримати "тип" DOM вузла.

Він має числове значення:
- `elem.nodeType == 1` для вузлів-елементів,
- `elem.nodeType == 3` для текстових вузлів,
- `elem.nodeType == 9` для об’єкта документа,
- є кілька інших значень у [специфікації](https://dom.spec.whatwg.org/#node).

Наприклад:

```html run
<body>
  <script>
  let elem = document.body;

  // перевіримо, що це таке?
  alert(elem.nodeType); // 1 => елемент

  // і перший дочірній елемент ...
  alert(elem.firstChild.nodeType); // 3 => текст

  // для об’єкта документа тип -- 9
  alert( document.nodeType ); // 9
  </script>
</body>
```

У сучасних скриптах, щоб побачити тип вузла, ми можемо використовувати `instanceof` та інші тести на основі класів, але іноді використовувати `nodeType` простіше. Ми можемо лише читати `nodeType`, а не змінювати його.

## Тег: nodeName та tagName

Маючи вузол DOM, ми можемо прочитати назву тега з властивостей `nodeName` або `tagName`:

Наприклад:

```js run
alert( document.body.nodeName ); // BODY
alert( document.body.tagName ); // BODY
```

Чи існує різниця між `tagName` і `nodeName`?

Звичайно, різниця відображається у їх іменах, але вдійсності є трохи тонкою.

- Властивість `tagName` існує лише для `Element` вузлів.
- `nodeName` визначається для будь-якого `Node`:
    - для елементів це означає те ж саме, що і `tagName`.
    - для інших типів вузлів (текст, коментар тощо) він має рядок з типом вузла.

Іншими словами, `tagName` підтримується лише вузлами елементів (оскільки вони походять від класу `Element`), а `nodeName` може сказати щось про інші типи вузлів.

Наприклад, давайте порівнюємо `tagName` and `nodeName` для вузла-документа та коментаря:


```html run
<body><!-- comment -->

  <script>
    // для коментаря
    alert( document.body.firstChild.tagName ); // undefined (не елемент)
    alert( document.body.firstChild.nodeName ); // #comment

    // для документа
    alert( document.tagName ); // undefined (не елемент)
    alert( document.nodeName ); // #document
  </script>
</body>
```

Якщо ми маємо справу лише з елементами, то ми можемо використовувати як `tagName`, так і `nodeName` -- немає ніякої різниці.

```smart header="Назва тегів завжди написана великими літерами, за винятком режиму XML"
Браузер має два режиму обробки документів: HTML та XML. Зазвичай HTML-режим використовується для веб-сторінок. XML-режим вмикається, коли браузер отримує XML-документ за допомогою заголовка: `Content-Type: application/xml+xhtml`.

У режимі HTML `tagName/nodeName` завжди пишуться великими літерами: це `BODY` як для `<body>`, так і для `<BoDy>`.

У режимі XML регістр літер зберігається "як є". В даний час XML режим рідко використовується.
```


## innerHTML: вміст

Властивість [innerHTML](https://w3c.github.io/dom-parsing/#the-innerhtml-mixin) дозволяє отримати HTML всередині елемента як рядок.

Ми також можемо це змінити. Отже, це один з найпотужніших способів зміни сторінку.

На прикладі показано вміст `document.body` який потім повністю замінюється.

```html run
<body>
  <p>A paragraph</p>
  <div>A div</div>

  <script>
    alert( document.body.innerHTML ); // читаємо поточний вміст
    document.body.innerHTML = 'Новий BODY!'; // замінюємо його
  </script>

</body>
```

Ми можемо спробувати вставити невалідний HTML, браузер виправить наші помилки:

```html run
<body>

  <script>
    document.body.innerHTML = '<b>test'; // забули закрити тег
    alert( document.body.innerHTML ); // <b>test</b> (виправлено)
  </script>

</body>
```

```smart header="Скрипти не виконуються"
Якщо `innerHTML` вставляє тег `<script>` у документ -- він стає частиною HTML, але не виконується.
```

### Остерігайтеся: "innerHTML+=" робить повний перезапис

Ми можемо додати HTML до елемента за допомогою `elem.innerHTML+="more html"`.

Як наприклад:

```js
chatDiv.innerHTML += "<div>Привіт<img src='smile.gif'/> !</div>";
chatDiv.innerHTML += "Як справи?";
```

Але ми повинні бути дуже обережними щодо цього, тому що те, що відбувається -- це *не* додавання, але повний перезапис.

Технічно ці два рядки роблять те ж саме:

```js
elem.innerHTML += "...";
// коротший спосіб записати:
*!*
elem.innerHTML = elem.innerHTML + "..."
*/!*
```

Іншими словами, `innerHTML+=` робить наступне:

1. Старий вміст видаляється.
2. Замість нього написано новий `innerHTML` (конкатенація старого та нового).

**Оскільки вміст є "нульовим" та переписаним з нуля, всі зображення та інші ресурси будуть перезавантажені**.

У прикладі `chatDiv` вище рядок `chatDiv.innerHTML+="How goes?"` заново створює вміст HTML та перезавантажує зображення `smile.gif` (сподіваюся, що воно закешоване). Якщо `chatDiv` має багато іншого тексту та зображень, то перезавантаження стає чітко видно.

Також є й інші побічні ефекти. Наприклад, якщо існуючий текст був виділений за допомогою миші, то більшість браузерів видалять виділений текст при перезаписування `innerHTML`. І якщо був `<input>` з текстом, який вводиться відвідувачем, то текст буде видалено. І так далі.

На щастя, є й інші способи додати HTML, крім `innerHTML`, і ми скоро вивчимо їх.

## outerHTML: повний HTML елемента

Властивість `outerHTML` містить повний HTML елемента. Це як `innerHTML` плюс сам елемент.

Ось приклад:

```html run
<div id="elem">Привіт <b>Світ</b></div>

<script>
  alert(elem.outerHTML); // <div id="elem">Привіт <b>Світ</b></div>
</script>
```

**Остерігайтеся: на відміну від `innerHTML`, написання до `outerHTML` не змінює елемент. Замість цього він замінює його в DOM.**

Так, це звучить дивно, так воно і є, ось тому ми робимо окрему примітку про це тут. Поглянь.

Розглянемо приклад:

```html run
<div>Привіт, світ!</div>

<script>
  let div = document.querySelector('div');

*!*
  // replace div.outerHTML with <p>...</p>
*/!*
  div.outerHTML = '<p>Новий елемент</p>'; // (*)

*!*
  // Ого! 'div' все ще те ж саме!
*/!*
  alert(div.outerHTML); // <div>Привіт, світ!</div> (**)
</script>
```

Виглядає дуже дивно, вірно?

У рядку `(*)` ми замінили `div` на `<p>Новий елемент</p>`. У зовнішньому документі (DOM) ми можемо побачити новий вміст замість `<div>`. Але, як ми можемо бачити в рядку `(**)`, значення старого `div` не змінилося!

Присвоєння `outerHTML` не змінює елемент DOM (об’єкт, на який посилається, у цьому випадку змінний 'div'), але його видаляє з DOM та вставляє новий HTML у своєму місці.

Отже, в `div.outerHTML=...` сталося наступне:
- `div` був видалений з документа.
- Інший шматок HTML `<p>Новий елемент</p>` був вставлений на його місце.
- `div` ще має своє старе значення. Новий HTML не був збережений для будь-якої змінної.

Тут так легко зробити помилку: змініть `div.outerHTML`, а потім продовжуйте працювати з `div` так, наче від має новий вміст у собі. Але це не так. Така річ є правильною для `innerHTML`, але не для `outerHTML`.

Ми можемо записати в `elem.outerHTML`, але слід пам’ятати, що це не змінює елемент, в який ми пишемо ('elem'). Це вставить замість цього новий HTML. Ми можемо отримати посилання на нові елементи, запитуючи DOM.

## nodeValue/data: вміст тексту вузла

Властивість `innerHTML` існує лише для вузлів-елементів.

Інші типи вузлів, такі як текстові вузли, мають свій аналог: `nodeValue` і `data` властивості. Ці дві властивості майже однакові для практичного використання, є лише незначні відмінності в специфікації. Таким чином, ми будемо використовувати `data`, тому що це коротше.

Приклад читання вмісту текстового вузла та коментаря:

```html run height="50"
<body>
  Привіт
  <!-- Коментар -->
  <script>
    let text = document.body.firstChild;
*!*
    alert(text.data); // Привіт
*/!*

    let comment = text.nextSibling;
*!*
    alert(comment.data); // Коментар
*/!*
  </script>
</body>
```

Для текстових вузлів ми можемо уявити собі причину читати або змінити їх, але чому коментарі?

Іноді розробники вбудовують інформацію або інструкції в шаблон HTML, як наприклад:

```html
<!-- if isAdmin -->
  <div>Ласкаво просимо, Адмін!</div>
<!-- /if -->
```

...Тоді JavaScript може прочитати його з `data` властивості та обробити вбудовані інструкції.

## textContent: чистий текст

`textContent` надає доступ до *тексту* всередині елемента: тільки текст, мінус всі `<теги>`.

Наприклад:

```html run
<div id="news">
  <h1>Заголовок!</h1>
  <p>Марсіанці нападають на людей!</p>
</div>

<script>
  // Заголовок! Марсіанці нападають на людей!
  alert(news.textContent);
</script>
```

Як ми бачимо, повертається лише текст, як ніби всі `<tags>` були вирізані, але текст у них залишився.

На практиці читання такого тексту рідко потрібне.

**Запис в `textContent` набагато корисніше, тому що це дозволяє записати текст "безпечним способом".**

Скажімо, у нас є довільний рядок, наприклад той, що ввів користувач, і який він хочете показати.

- З `innerHTML` ми його вставили "як HTML", з усіма HTML-тегами.
- З `textContent` ми вставимо це "як текст", всі символи обробляються буквально.

Порівняйте ці два підходи:

```html run
<div id="elem1"></div>
<div id="elem2"></div>

<script>
  let name = prompt("Як вас звати?", "<b>Вінні Пух!</b>");

  elem1.innerHTML = name;
  elem2.textContent = name;
</script>
```

1. Перший `<div>` отримує назву "як HTML": всі теги стають тегами, тому ми бачимо назву жирним шрифтом.
2. Другий `<div>` отримує назву "як текст", тому ми буквально бачимо `<b>Вінні Пух!</b>`.

У більшості випадків ми очікуємо отримати текст від користувача, і хочем працювати з ним як з текстом. Ми не хочемо несподіваного HTML на нашому сайті. Присвоєння в `textContent` робить саме це.

## Властивість "hidden"

Атрибут "hidden" та властивість DOM визначає, чи видно елемент чи ні.

Ми можемо використовувати її в HTML або призначити її за допомогою JavaScript, як наприклад:

```html run height="80"
<div>Обидва div нижче приховані</div>

<div hidden>За допомогою атрибуту "hidden"</div>

<div id="elem">JavaScript призначив властивість "hidden"</div>

<script>
  elem.hidden = true;
</script>
```

Технічно, `hidden` працює так само, як `style="display:none"`. Але це коротше писати.

Ось блимаючий елемент:


```html run height=50
<div id="elem">Блимаючий елемент</div>

<script>
  setInterval(() => elem.hidden = !elem.hidden, 1000);
</script>
```

## Більше властивостей

Елементи DOM також мають додаткові властивості, зокрема, ті, які залежать від класу:

- `value` -- значення для `<input>`, `<select>` та `<textarea>` (`HTMLInputElement`, `HTMLSelectElement`...).
- `href` -- адрес посилання "href" для `<a href="...">` (`HTMLAnchorElement`).
- `id` -- значення атрибуту "id" для всіх елементів (`HTMLElement`).
- ...і багато іншого...

Наприклад:

```html run height="80"
<input type="text" id="elem" value="value">

<script>
  alert(elem.type); // "text"
  alert(elem.id); // "elem"
  alert(elem.value); // значення
</script>
```

Найбільш стандартні атрибути HTML мають відповідну DOM властивість, і ми можемо отримати доступ до нєї.

Якщо ми хочемо знати повний список підтримуваних властивостей для заданого класу, ми можемо знайти їх у специфікації.Наприклад, `HTMLInputElement` задокументовано на <https://html.spec.whatwg.org/#htmlinpelement>.

Або якщо ми хотіли б отримати їх швидко, або зацікавлені в конкретному специфікації браузера -- ми завжди можемо вивести елемент за допомогою `console.dir(elem)` та прочитати властивості. Або вивчити "DOM properties" на вкладці "Elements" інструментів розробника браузера.

## Підсумки

Кожен вузол DOM належить до певного класу. Класи утворюють ієрархію. Повний набір властивостей та методів приходить як результат наслідування.

Основні властивості DOM вузла це:

`nodeType`
: Ми можемо використовувати цью властивість, щоб побачити, чи є вузол текстовим чи елементом. Вона має числове значення: `1` для елементів, `3` для текстових вузлів, а також кілька інших значень для інших типів вузлів. Лише для читання.

`nodeName/tagName`
: Для елементів -- це назва тегів (записуються в верхньому регістрі, якщо не XML-режим). Для неелементних вузлів `nodeName` описує, що це таке. Лише для читання.

`innerHTML`
: Вміст HTML елемента. Можна змінювати.

`outerHTML`
: Повний HTML елемента. Операція запису в `elem.outerHTML` не змінює сам `elem`. Замість цього він замінюється новим HTML у зовнішньому контексті.

`nodeValue/data`
: Вміст неелементного вузла (тексту, коментаря). Ці дві властивості майже однакові, зазвичай ми використовуємо `data`. Можна змінювати.

`textContent`
: Текст всередині елемента: HTML мінус всі `<теги>`. Написане в ній вставиться текстом всередину елемента, з усіма спеціальними символами та тегами, які обробляються точно так, як текст. Дозволяє безпечно вставити користувацький текст і захистити від небажаних HTML-вставок.

`hidden`
: Коли встановлено `true`, робитьте ж саме, що й CSS `display:none`.

DOM вузли також мають інші властивості залежно від їх класу. Наприклад, `<input>` елементи (`HTMLInputElement`) підтримує `value`, `type`, елементи `<a>` (`HTMLAnchorElement`) підтримкують `href` та ін. Більшість стандартних атрибутів HTML мають відповідні властивості.

Однак атрибути HTML та властивості DOM не завжди однакові, як ми побачимо у наступному розділі.
