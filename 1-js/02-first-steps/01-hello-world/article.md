# Привіт, світ!

Підручник, який ви читаєте є про основи JavaScript, який є платформонезалежний. Згодом, ви будете вивчати про Node.JS та інші платформи, які його використовують.

Але нам необхідне робоче середовище для запуску наших скриптів, оскільки ця книга є онлайн, браузер є гарним вибором для цього. Ми зведемо до мінімуму кількість специфічних команд для браузера(наприклад `alert`), щоб ви не витрачали час на них, якщо ви плануєте зосередитися на іншому середовищі (як Node.JS). Ми зосередимось на JavaScript в браузері у [наступній частині](/ui) підручника

По-перше, давайте подивимось, як ми додаємо сценарій до сторінки. Для серверних середовищ (як Node.js) ви можете виконати сценарій за допомогою команди `"node my.js"`


## Тег "script"

Програми JavaScript можуть бути вставлені в будь-яку частину HTML документа за допомогою тега `<script>`

Наприклад:

```html run height=100
<!DOCTYPE HTML>
<html>

<body>

  <p>Перед сценарієм ...</p>

*!*
  <script>
    alert( 'Привіт, світ!' );
  </script>
*/!*

  <p>...Після сценарію.</p>

</body>

</html>
```

```online
Ви можете запустити зразок на кнопку "Відтворення" у правому верхньому куті поля вище.
```

Тег `<script>` містить JavaScript код, який автоматично виконується, коли браузер обробляє тег.


## Сучасна розмітка

Тег `<script>` має декілька атрибутів, які рідко використовуються сьогодні, але можуть ще бути знайдені в старому коді.

Атрибут `type`: <code>&lt;script <u>type</u>=...&gt;</code>
:Старий HTML стандарт, HTML4, вимагає щоб у `<script>` був `type`. Зазвичай це був `type="text/javascript"`. Це більше не потрібно. Також, сучасний HTML стандарт, HTML5, повністю змінив зміст цього атрибута. Тепер його можна використовувати для JavaScript модулів. Але це є просунута тема; ми поговоримо про модулі в іншій частині підручника.

Атрибут `language`: <code>&lt;script <u>language</u>=...&gt;</code>
: Цей атрибут вказував, що це є мова сценарію. Цей атрибут більше немає сенсу, оскільки JavaScript є мовою за замовчуванням. Цей атрибут більше не потрібно використовувати.

Коментарі до та після сценаріїв.
:У дійсно давніх посібниках і книгах ви можете знайти коментарі всередині тега `<script>`, наприклад:

    ```html no-beautify
    <script type="text/javascript"><!--
        ...
    //--></script>
    ```
    Такий спосіб не використовується у сучасному JavaScript. Ці коментарі ховали JavaScript для старих браузерів, які не знали, як обробляти тег `<script>`.  Починаючи з браузерів, які були випущені за останні 15 років, не мають цієї проблеми. Такий вид коментарів може допомогти вам визначити дійсно старий код. 


## Зовнішні сценарії
Якщо ми маємо багато JavaScript коду, ми можемо їх розділити на окремі файли.

Файл сценарію може бути доданий до HTML за допомогою атрибута `src`:

```html
<script src="/path/to/script.js"></script>
```

Тут, `/path/to/script.js` - абсолютний шлях до файлу сценарію (з кореня сайту).

Також можна вказати відносний шлях з поточної сторінки. Наприклад, `src="script.js"` означатиме файл `"script.js"` у поточній директорії.

Ми також можемо вказати повну URL-адресу. Наприклад:

```html
<script src="https://cdnjs.cloudflare.com/ajax/libs/lodash.js/3.2.0/lodash.js"></script>
```

Щоб додати кілька сценаріїв, використовуйте кілька тегів:

```html
<script src="/js/script1.js"></script>
<script src="/js/script2.js"></script>
…
```

```Порада
Як правило, тільки найпростіші сценарії містяться в HTML. Більш складні знаходяться в окремих файлах.

Перевага окремого файлу полягає в тому, що браузер завантажує його та зберігає у своєму [кеші](https://uk.wikipedia.org/wiki/%D0%92%D0%B5%D0%B1-%D0%BA%D0%B5%D1%88%D1%83%D0%B2%D0%B0%D0%BD%D0%BD%D1%8F).

Інші сторінки, які посилаються на один і той же сценарій, замість того, щоб завантажувати його, будуть брати його з кешу, тому файл буде завантажено лише один раз.

Це зменшує трафік і робить сторінки швидшою.
```

````warn header="Якщо вказаний `src`, вміст сценарію ігнорується."
Один тег `<script>` не може мати атрибут `src` і код всередині.

Це не працює:

```html
<script *!*src*/!*="file.js">
  alert(1); // вміст ігнорується, оскільки задано src
</script>
```

Ми повинні вибрати або зовнішній `<script src="…">` або звичайний `<script>` з кодом.
Наведений вище приклад можна розділити на два сценарії:

```html
<script src="file.js"></script>
<script>
  alert(1);
</script>
```
````

## Підсумок

- Ми можемо використовувати тег `<script>` для додавання JavaScript коду на сторінку.
- Атрибути `type` і `language` не потрібні.
- Сценарій у зовнішньому файлі може бути вставлений за допомогою `<script src="path/to/script.js"></script>`.


Існує набагато більше інформації про браузерні сценарії та їхню взаємодію з веб-сторінкою. Але майте на увазі, що ця частина підручника присвячена мові JavaScript, тому ми не повинні відволікати себе від конкретних реалізацій браузера. Ми будемо використовувати браузер як спосіб запуску JavaScript, що є дуже зручним для читання в Інтернеті, але це лише один із багатьох можливих варіантів.
