# Редактори коду

Редактор коду — це місце, де програмісти проводять найбільше часу.

Є два основні види редакторів коду: IDE і легкі редактори. Багато людей використовують декілька інструментів для різних потреб.

## IDE

Термін [IDE](https://uk.wikipedia.org/wiki/Інтегроване_середовище_розробки) (Інтегроване середовище розробки) означає потужний редактор з багатьма можливостями, що зазвичай працює з "цілим проектом". Як зрозуміло з назви, це не тільки редактор коду, а повноцінне "середовище розробки".

IDE завантажує проект (який може мати багато файлів), дозволяє переключатися між файлами, надає можливість автозаповнення, яке базується на цілому проекті (не лише на відкритому файлі), інтегрується із системою контролю версій (наприклад, [git](https://git-scm.com/)), надає можливість розгортання вашого проекту на тестове середовище та багато інших функцій "на рівні проекту".

Якщо Ви досі не вибрали IDE, розгляньте наступні варіанти:

- [Visual Studio Code](https://code.visualstudio.com/) (кросплатформний, безкоштовний).
- [WebStorm](http://www.jetbrains.com/webstorm/) (кросплатформний, платний).

Для Windows, також може бути "Visual Studio", не плутайте з "Visual Studio Code". "Visual Studio" платний редактор, який працює лише на Windows, добре підходить для програмування на платформі .NET. Також хороший для програмування на JavaScript.

Багато IDE платні, проте мають пробний період. Їхня вартість зазвичай незначна в порівнянні із зарплатою кваліфікованого розробника. Правильний вибір редактора дозволить зберегти найцінніший ресурс — ваш час. Тому просто виберіть найкращий варіант, який задовольнятиме усім вашим потребам.

## Легкі редактори

"Легкі редактори" не такі потужні, як IDE, проте вони прості, доступні і швидко запускаються.

Їх зазвичай використовують, щоб швидко відкрити і відредагувати один або декілька файлів.

Головна їхня відмінність від IDE в тому, що IDE працює на рівні проекту, тому він завантажує набагато більше даних під час запуску, і якщо потрібно, аналізує його структуру. Легкий редактор набагато швидший, якщо нам необхідно відредагували лише один файл.

На практиці, легкі редактори можуть мати багато плаґінів, включаючи аналізатори синтаксису на рівні проекту, автозаповнення і т.д. Тому немає чіткої межі між легкими редакторами та IDE.

Ось ці варіанти заслуговують вашої уваги:

- [Atom](https://atom.io/) (cross-кросплатформний, безкоштовний).
- [Sublime Text](http://www.sublimetext.com) (кросплатформний, випробувальний термін).
- [Notepad++](https://notepad-plus-plus.org/) (Windows, безкоштовний).
- [Vim](http://www.vim.org/) та [Emacs](https://www.gnu.org/software/emacs/) також хороші, якщо знати, як ними користуватися.

## Не будемо сперечатися

Я, та мої хороші друзі-розробники, вже давно користуємося цими редактори, і вони цілком задовольняють усім нашим потребам.

У нашому великому світі є й інші редактори. Будь ласка, потратьте трохи часу на перегляд декількох редакторів, і виберіть той, який вам найбільш до вподоби.

Вибір редактора, як і любого іншого інструменту, індивідуальний, і залежить від ваших проектів, звичок і також персональних вподобань.
