
# Довідники й специфікації

Цей сайт — *підручник*. Він спрямований на те, щоб допомогти вам поступово вивчити мову. Проте, як тільки ви познайомитеся з основами, вам знадобляться й інші джерела.

## Специфікація

[Специфікація ECMA-262](https://www.ecma-international.org/publications/standards/Ecma-262.htm) містить найглибшу, найдетальнішу й найбільш формалізовану інформацію про JavaScript. Фактично, ця специфікація визначає мову.

Але саме через формалізований стиль її важко зрозуміти з першого разу. Тому, якщо вам потрібне найнадійніше джерело інформації про деталі мови, специфікація правильне місце. Однак, цей посібник не для повсякденного використання.

Щороку випускається нова версія специфікації. Між цими випусками, остання «чернетка» доступна на сайті <https://tc39.es/ecma262/>.

Щоб прочитати про найновіші функції, включно з тими, які "майже входять в стандарт" (так звана "стадія 3"), перегляньте пропозиції на <https://github.com/tc39/proposals>.

Також, якщо ви розробляєте для браузерів, вам буде цікаво прочитати про інші специфікації, які описано в [другій частині](info:browser-environment) цього посібника.

## Довідники

- **MDN (Mozilla) JavaScript Reference** — це головний довідник з прикладами та іншою інформацією. Він чудово підходить для детального вивчення окремих функцій, методів тощо.

    Його можна знайти за цим посиланням <https://developer.mozilla.org/uk/docs/Web/JavaScript/Reference>.

Хоча, замість пошуку на сайті, краще використовувати пошукові системи. Просто напишіть "MDN [термін]" в пошуковому запиті. Наприклад, запит "[MDN parseInt](https://www.google.com.ua/search?q=MDN+parseInt)" знайде інформацію про функцію `parseInt`.

## Таблиці сумісності

Мова JavaScript активно розвивається — до неї регулярно додаються нові функції.

Щоб дізнатися, чи підтримує браузер або інший рушій певну можливість JavaScript, дивіться на сайтах:

- <https://caniuse.com/> - для кожної технології приведено таблицю сумісності з усіма браузерами; тобто, щоб побачити, які браузери підтримують сучасні криптографічні функції, слід ввести в пошуку "[Cryptography](http://caniuse.com/#feat=cryptography)".
- <https://kangax.github.io/compat-table> - таблиця з усіма можливостями мови та рушіями, які підтримують або не підтримують відповідні технології.

Всі ці ресурси корисні в повсякденній розробці, тому що вони містять корисну інформацію про деталі мови, їхню підтримку тощо.

Будь ласка, збережіть собі ці сайти (або цю сторінку); вони вам знадобляться, якщо буде потреба детальніше розібратися в конкретному функціоналі мови.
