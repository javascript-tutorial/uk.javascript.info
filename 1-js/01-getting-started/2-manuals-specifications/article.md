
# Посібники й специфікації

Ця книга — це *посібник*. Вона спрямована на те, щоб допомогти вам поступово вивчити мову. Проте, як тільки ви познайомитеся з основами, вам знадобляться й інші джерела.

## Специфікація

**Специфікація ECMA-262** містить найглибшу, найдетальнішу й найбільш сформулювану інформацію про JavaScript. Фактично, ця специфікація визначає мову.

Але через те, що ця специфікація чітко сформульована, її важко зрозуміти з першого разу. Тому, якщо вам потрібне найнадійніше джерело інформації про деталі мови, специфікація правильне місце. Однак, цей посібник не для повсякденного використання.

Останні зміни до специфікації описано на сайті <https://tc39.es/ecma262/>.

Щоб прочитати про найновіші функції, включно з тими, які "майже входять в стандарт" (так звана "стадія 3"), перегляньте пропозиції на <https://github.com/tc39/proposals>.

Також, якщо ви розробляєте для браузерів, вам буде цікаво прочитати про інші специфікації, які описано в [другій частині](info:browser-environment) цього посібника.

## Посібники

- **MDN (Mozilla) JavaScript Reference** — це посібник з прикладами та іншою інформацією. Він чудово підходить для детального вивчення окремих функцій, методів тощо.

    Його можна знайти за цим посиланням <https://developer.mozilla.org/uk/docs/Web/JavaScript/Reference>.

    Хоча, замість пошуку на сайті, краще використовувати пошукові системи. Просто напишіть "MDN [термін]" в пошуковому запиті. Наприклад, запит "[MDN parseInt](https://www.google.com.ua/search?q=MDN+parseInt)" знайде інформацію про функцію `parseInt`.


- **MSDN** – посібник від Microsoft, де зібрано багато інформацію, включаючи JavaScript (часто згадується як JScript). Якщо комусь потрібно дізнатися щось зв'язане з Internet Explorer/Microsoft Edge, краще шукати інформацію на сайті <https://msdn.microsoft.com/uk-ua/>.

    Також, можна використовувати внутрішній пошук з фразами, такими як "RegExp MSDN" або "RegExp MSDN jscript".

## Таблиці сумісності

Мова JavaScript активно розвивається — до неї регулярно додаються нові функції.

Щоб дізнатися, чи підтримує браузер або інший рушій певну можливість JavaScript, дивіться на сайтах:

- <https://caniuse.com/> - для кожної веб-технології приведено таблицю сумісності з усіма браузерами; тобто, щоб побачити, які браузери підтримують сучасні криптографічні функції, слід ввести в пошуку "[Cryptography](http://caniuse.com/#feat=cryptography)".
- <https://kangax.github.io/compat-table> - таблиця з усіма можливостями мови та рушії, які підтримують, або не підтримують відповідні технології.

Всі ці ресурси корисні в повсякденній розробці, тому що вони містять корисну інформацію про деталі мови, їхню підтримку тощо.

Будь ласка, збережіть собі ці сайти (або цю сторінку); вони вам знадобляться, якщо буде потреба детальніше розібратися в конкретному функціоналі мови.
