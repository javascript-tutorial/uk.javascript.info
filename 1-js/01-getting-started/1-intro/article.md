# Введення в JavaScript

Давайте розглянемо, що такого особливого в JavaScript, що ми дожемо досягти з його допомогою і які ще технології пов'язані з ним.

## Що таке JavaScript?

*JavaScript* було створено для того, щоб *"зробити веб-сторінки живими"*.

<<<<<<< HEAD
Програми на цій мові називаються *скриптами*. Їх можна писати прямо на сторінці в коді HTML і вони автоматично виконуються при завантаженні сторінки.
=======
The programs in this language are called *scripts*. They can be written right in a web page's HTML and run automatically as the page loads.
>>>>>>> 08734734021aa128c13da2382fe8fa062677bb9f

Скрипти виглядають і виконуються як простий текст. Для запуску, їм не потрібно спеціальна підготовка чи компілятор.

В цьому плані, JavaScript дуже відрізняється від іншої мови програмування — [Java](https://uk.wikipedia.org/wiki/Java).

```smart header="Чому <u>Java</u>Script?"
Коли мову JavaScript було створено, спочатку вона мала іншу назву: "LiveScript". Але тоді була дуже популярна мова програмування Java, тому було вирішено, що позиціонування нової мови як "молодшого брата" Java допоможе у популяризації.

Але з часом JavaScript значно виріс і став повністю незалежною мовою програмування зі своєю специфікацією [ECMAScript](https://uk.wikipedia.org/wiki/ECMAScript), і зараз немає нічого спільного з Java.
```

Сьогодні, JavaScript може виконуватися не тільки в браузері, але й на сервері, або на будь-якому пристрої, який має спеціальну програму — [рушій JavaScript](https://uk.wikipedia.org/wiki/Рушій_JavaScript).

Браузер має вбудований рушій, який деколи називають "віртуальною машиною JavaScript".

Різні рушії мають різні "кодові назви". Наприклад:

- [V8](https://uk.wikipedia.org/wiki/V8_(рушій_JavaScript)) -- в Chrome і Opera.
- [SpiderMonkey](https://uk.wikipedia.org/wiki/SpiderMonkey) -- в Firefox.
- ...Є також інші кодові назви як "Trident" і "Chakra" для різних версій IE, "ChakraCore" для Microsoft Edge, "Nitro" і "SquirrelFish" для Safari, та інші.

Написані вище терміни добре було б запам'ятати, оскільки вони використовуються в статтях розробників на просторах інтернету. Ми також будемо їх використовувати. Наприклад, якщо "можливість X підтримується в V8", тоді ймовірно це буде працювати в Chrome і Opera.

```smart header="Як рушії працюють?"

Рушії складні. Але принцип роботи простий.

1. Рушій (вбудований, якщо це браузер) читає ("розбирає") скрипт.
2. Потім він перетворює ("компілює") скрипт в машинний код.
3. І потім машинний код виконується, причому дуже швидко.

Рушій застосовує оптимізації на кожному етапі процесу. Він навіть слідкує за скомпільованим скриптом під час його виконання, аналізує дані, які проходять через скрипт, і на основі цих знань застосовує оптимізації до машинного коду. Коли це завершиться, скрипти будуть виконуватися дуже швидко.
```

## Що може вбудований в браузер JavaScript?

Сучасний JavaScript — це "безпечна" мова програмування. Вона не надає низькорівневого доступу до пам'яті чи процесора, оскільки початково була створена для браузерів, які цього не потребують.

Можливості Javascript значно залежать від оточення, в якому він виконується. Наприклад, [Node.js](https://uk.wikipedia.org/wiki/Node.js) підтримує функції, які дозволяють JavaScript читати/записувати довільні файли, здійснювати мережеві запити, та інше.

Вбудований в браузер JavaScript може робити все, що зв'язано з маніпуляцією веб-сторінки, взаємодією з користувачем та веб-сервером.

Наприклад, вбудований в браузер JavaScript може:

- Додавати новий HTML-код на сторінку, змінювати існуючий вміст, змінювати стилі.
- Реагувати на дії користувача, опрацьовувати натискання миші, переміщення вказівника, натискання на клавіші клавіатури.
- Відправляти запити через мережу до віддалених серверів, завантажувати і відвантажувати файли (так звані технології [AJAX](https://uk.wikipedia.org/wiki/AJAX) і [COMET](https://uk.wikipedia.org/wiki/Comet_(програмування))).
- Отримувати і надсилати [куки](https://uk.wikipedia.org/wiki/Куки), задавати питання відвідувачам, показувати повідомлення.
- Запам'ятовувати дані на стороні клієнта ("[local storage](https://developer.mozilla.org/uk/docs/Web/API/Window/localStorage)").

## Що НЕ може вбудований в браузер JavaScript?

Можливості JavaScript в браузері обмежені з метою безпеки користувача. Мета полягає в тому, щоб заборонити небезпечним веб-сторінкам доступ до приватної інформації, яка знаходиться на комп'ютері користувача.

Приклади таких обмежень:

- JavaScript на веб-сторінці не може читати/записувати довільні файли на жорсткому диску, копіювати їх чи виконувати програми. Він не має прямого доступу до системних функцій ОС.

    Сучасні браузери дозволяють працювати з файлами, але доступ до них обмежений і надається тільки тоді, коли користувач виконав відповідні дії, наприклад, перетягнув файл у вікно браузера чи вибрав його через теґ `<input>`.

    Є можливість взаємодії з камерою/мікрофоном або іншими пристроями, але для цього потрібен явний дозвіл користувача. Тому сторінка, на якій увімкнений JavaScript, не може нишком увімкнути веб-камеру, спостерігати за оточенням і відсилати інформацію до [СБУ](https://uk.wikipedia.org/wiki/Служба_безпеки_України).
- Різні вкладки/вікна зазвичай не знають один про одного. Іноді це можливо, наприклад, коли одне вікно використовує JavaScript, щоб відкрити інше. Але навіть в цьому випадку JavaScript з однієї сторінки не має доступу до іншої, якщо вони з різних сайтів (мають різні домени, протоколи чи порти).

<<<<<<< HEAD
    Це називається "[Політикою того ж походження (Same Origin Policy)](https://uk.wikipedia.org/wiki/Політика_того_ж_походження)". Щоб обійти це, *обидві сторінки* повинні містити спеціальний JavaScript код, що обробляє обмін даними.
=======
    This is called the "Same Origin Policy". To work around that, *both pages* must agree for data exchange and contain a special JavaScript code that handles it. We'll cover that in the tutorial.
>>>>>>> 08734734021aa128c13da2382fe8fa062677bb9f

    Знову-таки, це обмеження для безпеки користувача. Сторінка за адресою `http://anysite.com`, яку відкрив користувач, не повинна мати доступ до іншої вкладки браузера з URL-адресою `http://gmail.com` і звідти викрадати інформацію.
- JavaScript може легко спілкуватися через мережу з сервером, від якого отримана поточна сторінка. Але його здатність отримувати дані з інших сайтів/доменів обмежена. Запит на інший домен також можливий, проте це потребує спеціального заголовку в HTTP від віддаленого сервера. Це зроблено з метою безпеки.

![](limitations.png)

Таких обмежень немає, якщо JavaScript використовується за межами браузера, наприклад, на сервері. Сучасні браузери дозволяють встановлювати плаґіни/розширення, які мають розширені можливості, проте потребують розширених прав.

## Що робить JavaScript унікальним?

Є як мінімум *три* чудові особливості в JavaScript:

```compare
+ Цілковита інтеграція з HTML/CSS.
+ Прості речі робляться просто.
+ Підтримується всіма сучасними браузерами і увімкнений усталено.
```
Javascript – це єдина браузерна технологія, яка суміщає ці три речі.

Це і робить його унікальним. Ось чому JavaScript найбільш поширений засіб створення браузерних інтерфейсів.

Плануючи вивчити нову технологію, доцільно дізнатися про її перспективи. Тому, давайте розглянемо сучасні тенденції, що впливають на неї, включаючи нові мови та можливості браузера.


## Мови "над" JavaScript

Синтаксис JavaScript не задовольняє потреби кожного. Різні люди хочуть різних функцій.

Цього слід очікувати, тому що проекти і вимоги різні для кожного.

Останнім часом з'явилося безліч нових мов, які *транспілюються* (конвертуються) в JavaScript до того, як виконаються в браузері.

Сучасні інструменти роблять транспіляцію дуже швидкою і прозорою, дозволяючи розробникам писати код іншою мовою і автоматично конвертувати його "під капотом".

Приклади таких мов:

- [CoffeeScript](http://coffeescript.org/) це "синтаксичний цукор" поверх JavaScript. Вона вводить більш короткий синтаксис, дозволяючи нам писати більш чіткий і точний код. Зазвичай, програмісти на Ruby люблять її.
- [TypeScript](http://www.typescriptlang.org/) зосереджена на додаванні "строгої типізації даних", щоб спростити розробку і підтримку складних систем. ЇЇ розробляє Microsoft.
- [Dart](https://www.dartlang.org/) це автономна мова, яка має власний рушій, який виконується в не-браузерних середовищах (таких як, мобільні застосунки). Спочатку компанія Google запропонувала її як заміну JavaScript, але на даний момент, браузери використовують її для транспіляції в JavaScript так само, як інструменти вище.

Їх є ще більше. Звичайно, навіть якщо ми використовуємо одну з цих мов, ми також повинні знати JavaScript, щоб дійсно розуміти, що робимо.

## Підсумки

- JavaScript спочатку був створений лише як мова для браузера, але зараз його також використовують в інших середовищах.
- Сьогодні, JavaScript позиціонується як найбільш пристосована мова для браузера з повною інтеграцією із HTML/CSS.
- Є багато мов які "транспілюються" в JavaScript і надають певні функції. Рекомендується переглянути їх, принаймні мигцем, після освоєння JavaScript.
