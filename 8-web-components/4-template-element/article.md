
# Елемент шаблона контенту

Вбудований елемент `<template>` використовується як вмістилище для шаблонної розмітки HTML. Браузер не бере до уваги його вміст, лише перевіряє на правильність синтаксису. Ми можемо доступитися та використовувати його у JavaScript, щоб створювати інші елементи.

Теоретично, ми могли б створити будь-який невидимий елемент де-небудь у HTML для зберігання у ньому розмітки HTML. Тоді що ж такого особливого у `<template>`?

По-перше, він може містити у собі будь-який коректний HTML, навіть якщо за звичайних умов він би потребував належного закриваючого тега.

Наприклад, ми можемо помістити тег рядка таблиці `<tr>`:
```html
<template>
  <tr>
    <td>Вміст</td>
  </tr>
</template>
```

Зазвичай, якщо ми пробуємо помістити тег `<tr>` всередину, скажімо, тега `<div>`, браузер помічає некоректну структуру DOM та "виправляє" її, додаючи навколо `<table>`. Але це не те, що ми хочемо. На противагу цьому, `<template>` зберігає дані у тому вигляді, у якому ми їх туди помістили.

Ми також можемо помістити всередину `<template>` стилі чи скрипт:

```html
<template>
  <style>
    p { font-weight: bold; }
  </style>
  <script>
    alert("Привіт");
  </script>
</template>
```

Браузер розглядає вміст тега `<template>` як такий, який є "за межами документа": до нього не застосовуються стилі, не виконуються скрипти, `<video autoplay>` не запускається і тому подібне.

Вміст починає опрацьовуватися (застосовуються стилі, виконуються скрипти і т. ін.), коли ми вставляємо його у документ.

## Вставлення шаблону

Вміст шаблону контенту за зверненням до його властивості `content`, оскільки [DocumentFragment](info:modifying-document#document-fragment) -- це спеціальний тип вузла DOM.

Ми можемо працювати з ним як зі всіма іншими вузлами DOM, за винятком однієї особливості: використовуючи його будь-де, ми отримуємо вкладені всередину дочірні елементи, а не сам по собі тег.

Наприклад:

```html run
<template id="tmpl">
  <script>
    alert("Привіт");
  </script>
  <div class="message">Привіт, світе!</div>
</template>

<script>
  let elem = document.createElement('div');

*!*
  // Клонувати вміст шаблону, для його подальшого перевикористання
  elem.append(tmpl.content.cloneNode(true));
*/!*

  document.body.append(elem);
  // Тепер запускається скрипт з <template>
</script>
```

Перепишемо приклад Тіньового DOM з попереднього розділу, використовуючи `<template>`:

```html run untrusted autorun="no-epub" height=60
<template id="tmpl">
  <style> p { font-weight: bold; } </style>
  <p id="message"></p>
</template>

<div id="elem">Клікни мене</div>

<script>
  elem.onclick = function() {
    elem.attachShadow({mode: 'open'});

*!*
    elem.shadowRoot.append(tmpl.content.cloneNode(true)); // (*)
*/!*

    elem.shadowRoot.getElementById('message').innerHTML = "Привіт з тіней!";
  };
</script>
```

У рядку `(*)`, коли ми клонуємо та вставляємо `tmpl.content`, як його `DocumentFragment`, натомість отримуємо його дочірні (`<style>`, `<p>`).

Вони формують тіньовий DOM:

```html
<div id="elem">
  #shadow-root
    <style> p { font-weight: bold; } </style>
    <p id="message"></p>
</div>
```

## Підсумки

Щоб підсумувати:

- `<template>` його вмістом може бути будь-який синтаксично правильний HTML.
- `<template>` вміст вважається "за межами документа", тому він ні на що не впливає.
- Ми можемо доступитися до `template.content` з JavaScript, клонувати його, щоб потім знову використати у новому компоненті.

Тег `<template>` є досить унікальний, оскільки:

- Браузер перевіряє HTML синтаксис всередині нього (на противагу використанню шаблону рядка всередині скрипта).
- ...Але все одно дозволяє використання будь-якого високорівневого тега HTML, навіть тих, використання яких не має сенсу без відповідного обгортання (напр. `<tr>`).
- Вміст стає інтерактивним: виконуються скрипти, запускається `<video autoplay>` і т. ін., коли він поміщається у документ.

Елемент `<template>` не має жодних механізмів ітерації, зв’язування даних чи заміни змінних, але ми можемо їх реалізувати для до нього.
